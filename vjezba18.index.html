<!DOCTYPE html>
<html>
    <head>
	    <link href="https://fonts.googleapis.com/css?family=Titillium+Web&amp;display=swap" rel="stylesheet">
	    <style>
	    h1{
		    font-family: Verdana, Geneva, sans-serif;
		    text-align: center;
		    text-transform: uppercase;
	    }
      h1.sjena:hover {
        text-shadow: 3px 2px greenyellow;
        }
	    p {
		    font-family: "Titillium Web", cursive;
		    text-indent: 50px;
		    text-align: justify;
	    }
	    p.prva {
		    font-family: "Courier New", Courier, monospace;
        word-spacing: 7px;
		    letter-spacing: 2px;
	    }
	    p.druga {
            line-height: 20px;
	    }
	    </style>
    </head>
    <body>
        <h1 class="sjena">Penicilin</h1>
        <p class="prva">Penicilin, prvi antibiotik uveden u liječenje, koji se i danas najviše primjenjuje zbog svoje vrlo male toksičnosti i snažna učinka na mikroorganizme. 
            Dobiva se od kultura plijesni Penicillium notatum. Otkrio ga je A. Fleming (1928), a njegova industr. proizvodnja započela je 1942. u SAD-u i Engleskoj.</p>
        <p class="druga">Penicilin se propisuje za liječenje različitih bakterijskih bolesti, prvenstveno onih uzrokovanih gram-pozitivnim (stafilokoki, streptokoki, pneumokoki, klostridije, bacili difterije), nekim gram-negativnim (gonokoki, meningokoki) uzročnicima, te spirohetama i aktinomicetima. 
            Penicilin djeluje baktericidno zaustavljajući diobu bakterija kočenjem njihove tvarne izmjene ili ih razara u stadiju diobe.
            Penicilin nije jedinstvena supstancija, već se radi o smjesi različitih kemijski srodnih spojeva pa je naziv penicilin skupni pojam.</p>
        <p>Temeljni kostur molekule sastoji se od peteročlanoga tiazolidinskoga prstena zasićenog sumporom i dušikom i četveročlanoga prstena nastalog s pomoću β-laktamskog veza između karboksilne kiseline i aminokiseline. 
            Temeljni spoj, 6-aminopenicilanska kiselina (6-APA), odgovoran za baktericidno djelovanje, zajednički je svim penicilinima. 
            Penicilin je nepostojana, slaba organska kiselina koja stvara postojane soli s natrijem, kalijem, kalcijem, magnezijem, barijem, bakrom, željezom, bizmutom, aluminijem, zlatom i srebrom te s org. bazama prokainom, efenaminom i dibenziletilen-diaminom.
            Solna kiselina želuca i enzim penicilinaza kolibakterija razgrađuju penicilin, zbog čega se ne može kao takav uzimati na usta, no izmjenom bočnih lanaca u penicilinskoj jezgri dobiveni su srodni spojevi oralni penicilini, otporni prema želučanoj kiselini.
            Glavni je predstavnik skupine benzilpenicilin ili penicilin G, prirodni produkt fermentacije plijesni Penicillium chrysogenum. </p>
    </body>
</html>
